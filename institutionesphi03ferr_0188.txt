*134*-

iudicia, iurisdictio, side S, provinciae, socii, imperii laus
res militaris, aerarium.»

156, Senomou. Ex iis, quae de origine materia ac
sine societatis civilis hactenus disputavimus, definitio-
nes colligi possunt tum civitatis tum status.

Ι. Quid est civitas? Civitas, ait Philosophus (1),
est generum et pagorum communio vitae perfectae et
sufficientis: πόλις δὲ ἡ γενῶν καὶ κωμῶν κοινωνία ζωῆς
τελείοις καὶ αὐτάρκους. Et paulo ante (2): Cui facultas
habendi partem in imperio deliberativo et iudiciali, hunc
apprime dicimus esse civem illius civitatis, civitatem
vero eam multitudinem talium hominum, quae par
sit ad sufficientiam vitae, ut simpliciter dicam: ᾧ γὰρ
ἐξουσία κοινωνεῖν ἀρχῆς βουλὲυτικῆς ἣ κριτικῆς, πολίτην
ἤδη λέγομεν εἶναι ταύτης τῆς πόλεως, πόλιν δὲ τὸ τῶν τοιού-
των πλῆθος ἱκανὸν πρὸς αὐτάρκειαν ζωῆς, ὡς ἁπλῶς εἰπεῖν·

Itaque civitas est multitudo hominum sui iuris seu
familiarum, ad securitatem ac* perfectam vitae sufficien-
tiam obtinendam (3), consociata.

II. Quid autem est status? Status est illa politica
societas, quae non est membrum alterius, sed est corpus
per seipsam, quae non est pars ulterioris communitatis,
sed est totum quid plene sibi sufficiens et in politico
ordine independens, E. g. Roma aut Lutetia Parisiorum
sunt quidem civitates, non tamen sunt status, sed pars
status. Civitas igitur latius patet quam status. Hic enim
supra civitatem dicit tranquillissimam securitatem ab

 

(1) Polit. l. 111. c. 5. num. 14.

(2) L. cit. cap. 1. num. 8. Cf. super. pag. 176.

(3) Hoc. saepe monet Philosophus (praesertim l. cit. cap. 5.n. 11.).
civitatem non esse meram συμμαχιαν i. e. meram societatem seu
confoederationem belli causa.

