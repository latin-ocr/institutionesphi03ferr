sed usurpatio potestatis. » Et paulo inferius: « Non licet
populo semel subiecto potestatem regis magis restrin-
gere, quam, in prima translatione seu conventione re-
stricta fuit, quia id non permittit lex illa iustitiae, quae
docet, legitima pacta servanda esse, et donationem ab·
solutam semel valide factam revocari non posse neque
in totum neque ex parte, et maxime quando onerosa
fuit. Imo nec leges principis iustas potest populus sua
potestate nixus abrogare, sed solum tacito vel expresso
eiusdem principis consensu fretus, ut s, Thomas docuit
et nos alibi latius diximus, Unde non est simpliciter
verum, regem pendere in sua potestate a populo, etiam
si ab ipso eam acceperit, quia poterit pendere in fieri,
ut aiunt, et postea non pendere in conservari, si plene
et absolute illam accepit. Quocirca postquam legitime
constitutus est, supremam habet potestatem in his
omnibus, ad quae illam accepit, etiamsi a populo illam
habuerit, quia lex iustitiae hoc exigit, ut declaravimus. »
Similiter Molina (1): « Respublica non potest auferre
potestatem concessam, vel eam minuere, aut legitimum
illius usum impedire. » Afferri autem solet id, quod de
Valentiniano narrat Sozomenus (2): « Cum Iovianum
mori contigisset, exercitu Romano et iis, qui praecipuas
dignitates gerebant, consilium ineuntibus, omnium suf-
fragio Valentinianus eligitur imperator. Qui cum in-
signia Imperii suscepisset, vociferantibus militibus, ut
alterum sibi Imperii consortem adiungeret: Vestri qui-
dem, inquit, arbitrii fuit, commilitones, ut me impera-
torem vestrum eligeretis. Sed, posteaquam elegistis, id,

 

(Ι) De iust. disp. XXIII.
(2) Hisi. eccl. VI. (4.

