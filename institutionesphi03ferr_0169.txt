—165-

statuere ac ponere, ut ad commune bonum et ad ele-
mentarium societatum, ex quibus familia coalescit, fi-
nes singula eius membra conspirent.

ARTICULUS IV.

De societate civili.

149 « Ex his tribus coniunctionibus, conmgczli pa-
rentali herili, consurgit prima communitas homi11um‚jcz-
milia, quae imperfectt dicitur respectu politiae, civita-
tis (Ι) >>. Quaestione igitur de familia absoluta, progredi
debemus ad considerationem maioris illius societatis,
quam familiae simul concurrentes efformant‚ i. e. civi-
tatis. Ideo autem ad hanc efformandam societatem con-
currunt, quia nulla familia ab aliis seiuncta potest exter-
nam pacem et perfectam vitae sufficientiam sibi compa-
rare. —Civitas est ex illis quae composita sunt (2). Sed
compositorum distincta acquiritur notio, si eorum origo,
materia, finis, forma singillatim expendantur. En igitur
ordo, quem in brevi hac de civitate pertractione seque-
mur. Agemus de civitatis causa — efficiente — materiali
— finali — formali. Eius originem a natura tandem de-
rivabimus: eius subiectum in familia immediate inve-
niemus: eius finem in externa pace et perfecta vitae
sufficientia proxime collocabimus: eius principium veluti
formale in suprema auctoritate constituemus.

 

(Ι) Loc. saep. cit: vide pag. 31.
(2) Ita Aristoteles, politic. ΙΙΙ. 1.

11

