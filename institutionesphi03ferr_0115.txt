*111³*

VI. Quaeres, utrum Princeps civilis relata ad subdi}
tos non Christianos possit iusta de causa constituere im-
pedimenta matrimonium dirimentia ’ἓ- Affirmant multi,
ut videre est apud Schmalzgrueber(1), qui addit: «Ra-
tio est expedita: quia matrimonia infidelium non sunt
sacramentum, sed contractus mere civilis. Igitur sicut
infideles potestati legislativae suorum Principum ac Ma-
gistratuum subiecti sunt quoad alios contractus, ita
etiam quoad matrimonium. Poterunt proinde isti, si
ita bonum Reipublicae commune videatur exigere, cer-
tam formam et solemnitates matrimoniis illorum prae-
scribere, eosque ad ea contrahenda habilitare vel inha-
bilitate.» — Alii tamen, magni etiam nominiS, doctores
negant (2). Hi inter ceteras, quas afferunt, rationes ur-
gent hanc: Matrimonium, etsi ratio sacramenti desit,
est natura sua contractus sacer, res sacra. Hinc non
dependet ab auctoritate civili, quae est ad finem tempo-
ralem procurandum instituta. Ergo matrimonium ei
non subiacet quoad ipsum vinculum, sed solum quoad
effectus civiles (3). - Est igitur hac de re inter probatos

 

(1) L. IV. Tit. 1. num. 367. Schmalzgrueber plures citat auctores,
et primo loco s. Thomam, [V. sent. dist. 39. q. 1. a. 2. ad 3.: « In-
ter infideles est matrimonium, ut dictum est, prout matrimonium
est in officium naturae. Ea autem, quae pertinent ad legem naturae
sunt determinabilia per ius positivuni3 et ideo si prohibentur ab
aliquo iure positivo apud eos infideles contrahere matrimonium cum
infidelibus alterius ritus, disparitas cultus impedit matrimonium inter
eos. Ex iure enim divino non probibentur: quia apud Deum non
differt qualitercunque aliquis a lide deviet quantum ad hoc quod est
a gratia alienum csse. Similiter nec aliquo Ecclesiae statuto, quae
non habet de his, quae foris sunt, iudicare. »

(2) Cf. Permue, de matr. christ. l. Il. sect. alt. cap. 111.

(3) Hoc argumentum exponit Libe-ratore, ius nat. part. ΙΙ. num. 17.

