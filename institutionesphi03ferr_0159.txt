*155*-

Officia, inquieS, quibus domini erga servos adstrin-
guntur, a dominis violantur3 nulla de servis ratio ha-
betur, opprimuntur servi, vexantur. — Ne inferas, ser-
vitutem esse ex se illicitam: neque enim, ut patet, ea
conclusio potest exinde colligi. Haec potius inferas : do-
mini impleant officia, quibus erga servos tenentur: abu-
sus, quotquot sunt, tollantur a civili auctoritate, cui iura
civium omnium, maxime vero pauperum ac debilium,
sunt ad tutelam commissa: observatio legum, quae sunt
directrices servitutis (ne servitus, dum ex se non est
illicita, ex modo evadat nefaria ac scelesta), urgeatur.

146. SCHOLION. Servitus ex se non est illicita: potest
nihilominus, ut ex modo, sic etiam ex sacto seu titulo,
quo inducitur, esse iniqua vel iniusta. Facta autem seu
tituli, quibus servitus induci potest, sunt multi: prae-
cipuos considerabimus (Ι)

Ι. Voluntaria traditio. —- Potest quis libera electione
suam in alterius commodum operam addicere, ut ex
aequivalenti mercede recepta sibi comparet ea, quae ad
vitam sunt necessaria. Hoc modo habetur servitus volun-
taria seu ultronea: de liceitate liuius modi inducendae
servitutis, dubium nemini esse potest.

Debet profecto adesse iusta causa alienandi hoc pacto
suam libertatem: « alioquin, ut advertit Lessius (2),
esset profusio libertatis, quae bonis fortunae et famae
est praestantior. » Sic iustam causam habuit s, Paulinus,
de quo diximus non multo ante: se vendi in servum
voluit, ut filium viduae redimeret. Ceterum, hoc valet

 

(ι) De his cf. rursus louin et Meyer, elem. phil. mon: Taparelli,
Saggio ecc„ et Civ. Castol. l. ltlm cit.
(2) Op. cit. l. ll. c. ς. dub. 4.

