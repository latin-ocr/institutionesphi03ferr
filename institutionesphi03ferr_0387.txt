tineat sibi providere de rege, non iniuste ab eadem rex
institutus potest destrui, vel refraenari eius potestas, si
potestate regia tyrannice abutatur. Nec putanda est talis
multitudo infideliter agere tyrannum destituens, etiam
si eidem in perpetuo se ante subiecerat: quia hoc ipse
meruit, in multitudinis regimine se non fideliter ge-
renS, ut exigit regis officium, quod ei pactum a sub-
ditis non reservetur. Sic Romani Tarquinium superbum
quem in regem susceperant, propter eius et filiorum
tyrannidem a regno eiecerunt, substituta minori, scilicet
consulari, potestate. Sic etiam DomitianuS, qui mode-
stissimis Imperatoribus Vespasiano patri, et Tito fratri
eius successerat, dum tyrannidem exercet, a Senatu
Romano interemptus est, omnibus quae perverse Ro-
manis fecerat per senatusconsultum iuste et salubriter
in irritum revocatiS. Quo factum est, ut Beatus loannes
Evangelista dilectus Dei discipulus, qui per ipsum Do-
mitianum in Pathmos insulam fuerat exilio relegatuS,
ad Ephesum per senatusconsultum remitteretur (1).

α Si vero ad ius alicuius superioris pertineat multi-
tudini providere de rege,expectandum est ab eo reme-
dium contra tyranni nequitiam. Sic Archelai, qui in
Iudaea pro Herode patre suo regnare iam coeperat,

(1) Cum his conferantur ea, quac ex Suaresio attulimus super.
pag. 228. in adnot. — Ut sancti Tliomae doctrina recte intelligatur,
animadvertantur haec duo. ν.) Non loquitur s. Doctor dc privato vel
privatis aliquibus, qui proprio marte seu privata praesumptione au-
deant id efficere, sed de tota civili societate: nec de qualicumque
civili societate loquitur, scd dc tali societate, ad cuius ius pertineat
sibi providere de rege. ρ) Supponit amotum esse periculum, quod
ordinis tranquillitas magis adhuc perturbetur, maiusque exinde detri-
mentum societas sit habitura. — Haec omnia lucem haurient ab iis
Leonis XIII. verbis, quae in sinc huius theseos asseremus.

