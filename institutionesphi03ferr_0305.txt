Quoad 2³¹² civilis potestas debet, ut modo dictum est,
habere milites et disciplinae publicae ministrOS, qui
congruo sunt stipendio donandi, debet iudices habere ac
magistratus, qui iustitiam exerceant, debet procurare
arma, munitiones, arces, praesidia, debet etiam erigere
aedificia pubiica, construere pontes, vias publicas etc.
,Atqui haec omnia tum vergunt in bonum commune,
tum nequeunt a civili potestate praestari, nisi cives de
bonis suis aliquid contribuant. Ergo civilis potestas ha-
’ bet ius tributa et vvectigalia a civibus exigendi.

Haec animadvertantur. —— LO) Hoc ius oritur ex ne-
cessitate, in qua civilis potestas versatur, procurandi
sibi media, quae requiruntur ad rectam societatis gu-
bernationem, tutelam ac prosperitatem. Ergo hoc ius
non plus patet, quam praedicta pateat necessitas seu uti-
litaS. —- 2⁰.) In huius iuris exercitio seu in imponendis
taxis servanda est aequalitas illa proportionis, de qua
superius diximus (1). Generatim loquendo, satius est
imponere taxas directas, quae nempe praescribuntur pro
rata fundorum, quos cives possident, vel redditus, quem
percipiunt, quam taxas indirectas, quae nempe certis
mercium generibus imponuntur. Quod si taxae hae in-
directae assignantur, non deberent imponi rebus maxime
necessariis, ne pauperes magis quam divites graventur.
De his aliquid innuisse sufficiat.

Inter iura, quibus constat civilis auctoritas, principem
tenet locum ius ferendi leges. Hoc ius consequuntur
duo alia iura i. e. iudicandi et exsequendi: quae iura
sunt quidem necessaria, sed ius ferendi leges praesup-
ponunt et ab eo dependent.

 

(1) Vide pag. 272.

