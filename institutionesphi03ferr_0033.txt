,29-

quam determinate homo a natura ordinetur, an vero ita a
natura ad socialem vitam dirigatur, ut tamen nulla sit parti-
cularis societas, ad quam determinate ab ipsa inclinetur.
‘Iamvero contendimus, duas esse societates, ad quas homo
naturaliter est comparatus. Prior est societas domestica seu
familia, altera civitas. Nomine autem civitatis (ut aliquam
eius definitionem praestituamus) venit, unio plurium, in
sufficienti numero, familiarum conspirantium sub visibili
auctoritate communibusque legibus ad securitatem et pro-
speritatem seu sufficientiam vitae consequendam. Has igitur
binas societates, familiam et civitatem, dicimus esse naturales.
Duplex autem afferemus argumentum, alterum a posteriori,
alterum vero a priori.

I. Arguimus primo, cz posteriori, ex universalitate et
constantia facti. —In primo mundi exordio familiam inve-
nimus: genere autem humano per plures familias propagato,
statim civilem etiam consociationem, saltem inchoativam,
reperimus: ex illo autem ad nostrum usque tempus familiae
semper extiterunt, eaeque constanter et ubique non seorsim
vixerunt, sed in unum politicum corpus illudque stabile
coiverunt. Iamvero, cum nihil sit sine ratione sufficienti,
hoc etiam factum causam sui, et quidem adaequatam, habeat
necesse est. Atqui facti huius universalis et constantis nulla
alia sufficiens ratio esse potest, nisi aliquid, quod tum
{dentice sit tum constanter in hominibus: nihil autem est
identicum et constans in hominibus, nisi ipsa hominis na-
tura. Ergo factum illud causam sui adaequatam non habet,
nisi in ipsa hominis natura, quae nimirum hoc exigit ad
comen'entem sui perfectionem, ut familiae sint, eaeque in
unum politicum corpus consociatae. Hoc argumentum ma-
iorem adhuc vim habet, si tria haec considerentur: a) Plu-
’ rimae aliae, praeter domesticam et civilem, societates sso-
ruere. Atqui vicissitudines, quibus a mundi exordio humanum

