„15-

cite, se obligant ad volendum id, quod certus quidam so-
ciorum numerus decernet. Hinc in huiusmodi societate ne-
cessarii sunt conventus, in quibus negotia vel ad unanimi-
tatem realem, quod raro contingit, vel ad statum suffra-
giorum numerum, v. g. maioris partis, expediantur.

IV. Societas dividitur in perfectam et imperfectam. Haec
divisio deducitur ex inspectis mediis, quibus ad finis conse-
cutionem societas est instructa. Societas perfecta (1) est illa,
quae media ad suum finem obtinendum sufficientia in seme-
tipsa habet, quaeque proinde non est ex se ordinata ad
aliam societatem, in qua suam perfectionem et comple-
mentum obtineat: secus, societas est imperfecta. Sic imper-
fecta est societas domestica (2) siquidem ex qua parte ten-
dit ad bonum temporale, debet a societate civili compleri,
ex qua vero parte finem· etiam habet religiosum, oportet
eam in societate religiosa consummari.

Illud animadvertas, societatem perfectam esse illam, non
modo cui realiter, sed etiam cui virtualiter praedicta media
insunt, ita scilicet ut ab alia societate media illa repetere
proprio iure possit, neque alia societas facultatem habeat
media illa negandi aut suo iudicio rem dirimendi. Contra,
si qua societas neque realiter, neque virtualiter praedicta
media possideat, sed in eorum oeconomia ab alia societate
pendere cogatur, cui integrum sit ea negare, vel saltem

(1) Cf. Schrader, comment. cit. num. 19.; Tarquini, iuris cccl.
publ. institut. l. 1. n. 6.

(2) Cf. s. Th. 1. 2. q. 90. a. 3. ad 3³1¹: « Sicut homo est pars·
domus, ita domus cst pars civitatis. Civitas autem est communitas
perfecta, ut dicitur in Ι. Polit. » Cf. etiam Suareshuu, de leg. l. III.
c, I. n. 3.: « Ex his tribus coniunctionibus (coniugali, paterna, he-
rili) consurgit prima communitas, quae imperfecta dicitur respectu
politiae. »

