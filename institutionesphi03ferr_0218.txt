regitur in commodum suurn, non in commodum ma-
gistratus. Sicut e contrario Princeps politicus, dum re-
git popult1m‚ non suam (Ι), sed populi utilitatem quae-
rit3 Tyrannus autem et Dominus non populi, sed suam
quaerit. Itaque revera, si qua est servitus in politico
principatu, magis proprie servus dici debet, qni praeest,
quam qui subiectus est. n Eadem habet s. Thomas (2)
et exinde concludit, qnod in statu ipso innocentiae fu-
isset subiectio aliqua politica, non autem subiectio
servilis.

Dicunt tandem, quod cives sub aliis formis, ac prae-
sertim sub monarchia, desinunt esse personae (3).-— Per-
sona desinitur suppositum rationale: est nempe sub-
stantia singularis5 quae ratione pollet, quaeque per se
integrum quoddam est atque singulare. Hoc pacto in
Ontologia solet persona definiri. Iamvero ea omnia civis
retinet sub monarchia: si amitteret, eodem prorsus pacto
amitteret sub democratia. — Neque instes: desinit esse
persona, quia desinit esse liber atque independe118‚ et
sic prolabitur in conditionem bruti. Nam primo quidem
haec, si vim haberent, de quacumque valerent regiminis

 

(Ι) Recte tamen advertit Aristoteles, Politic. 1. ΙΙΙ. c. 4. num. 5.,
quod sicut gubernator navis habet pro fine bonum navigantium, sed
tamen quia est unus e navigantibus, habet etiam per accidens pro
fine bonum proprium3 ita princeps politicus habet etiam pro fine
bonum suum, non tamen quia est princeps politicus, sed in quantum
est unus ex civibus,⁴ quorum omnium bonum ipse procurat.

(2) In 1. p. q. 96. a. 4.

(3) Vidimus, hoc idem obiici contra servitutem sensu etiam recto
intellectam.-— Si servus sub potestate domini non idcirco desinit
esse persona, ut suo loco vidimus3 multo minus id continget de
cive sub regimine etiam monarchico. Cf. pag. 143.

