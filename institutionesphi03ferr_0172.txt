—168-

dederunt civili societati sub regimine quorumdam tri-
bunorum populi et cum forma democratica. Quum im-
perii Romani auxilio non indigerent, immo quum ipsi
pluries opem imperatoribus Byzantinis sponte tulissent,
hinc sere ab initio fuerunt de sacto independentes ab
Imperio: quam independentiam brevi imperatores ipsi,
qui auxilio Venetorum indigebant, recognoverunt. Cum
societas haec crevisset, necessitatem experti sunt con-
stituendi caput unicum (ab initio enim unaquaeque
parva insula suum habebat rectorem) electivum et ad
vilain, tamquam praesidem gubernii, quod democrati-
cum permanebat. Itaque anno Christ. 697 elegerunt
Paulucium Anafestum, qui primus fuit dux (doge) Ve—
netae reipublicae: electio haec facta fuit a duodecim ex
praecipuis familiiS. Duodecim hjlss familiae dictae sunt
apostolicae, et aristocratiae venetae originem dederunt.
Iis brevi adiectae sunt primae illae familiae, quae va-
riis ex urbibus transmigrantes fundaverant Venetias.
Hae famiIiae nobiliores paulatim eo potentiae devene-
runt, ut sub duce Petro Gradonico sub finem sae-
culi XIII. gubernium ex democratico mutaverint, non
sine longa et magna populi oppositione, in aristocra-
ticum. quale perduravit ad annum usque 1796, quo sub ·
regimine aristocratico maxime floruit et crevit Vene-
torum respublica. ’

Verum haec facta potius sunt secundaria seu acces-
soria. Est enim aliud factum princeps, ex quo civilis·
societas ex ordinario ipso naturae cursu originem ducit.
De hoc facto dicemus in sequenti parte.

III. Factum primigenium, ex quo iuxta primam na-
turae intentionem societas civilis sponte dimanat, est
familiarum ex eodem stipite propagatio. « Postquam
fratres eadem familia nati, connubia inierunt filiosque

