„358-

dependentes ab altiori societate, quae ‘internationalis est,
et cessationes a labore indicere potest, non tam ut
operariis consulat, quam ad alios fines, atque etiam ad
socialis ordinis eversionem.

Huiusmodi societates ob perturbationem, quam
facile politico consortio afferunt, nequeunt a principe
civili approbari. Tantummodo ob temporum ac locorum
conditiones poterunt aliquando tolerari: certos tamen
intra limites, ita ut iniuriarum aut seditionum periculum
quantum sieri potest amoveatur.

Huic inter dominos atque opifices colluctationi reme-
dium est sane a principe civili afferendum. Multiplex
quidem remedium excogitari potest: praecipuum tamen
debet a vera religione repeti. Oportet, ut domini chri-
stiana caritate operarios diligant, eos habendo ut proximos
immo fratres in Christo, non autem ut mera instru-
menta ad suas divitias augendas. Oportet, ut opifices ex
principiis religionis virtutem hauriant ad laboriosam
vitam patienter tolerandam. Ex quibus confirmatur illud,
de quo iam saepe diximus, basim seu fundamentum
civilis societatis esse in verae religionis praxi reponen-
dum: ac proinde nihil principi civili magis cordi esse
debere, quam verae religionis tutelam et adiumentum.

HI. Nunc temporis operarii ineunt cum capitalistis
· (ut hac Voce utamur) contractum locationis operae seu
laboris pro congruenti pretio: nostris diebus sic res
fere semper peragitur inter capitalistas et operarios.

Sunt qui proponunt alium modum peragendi hanc
rem. Opifices ineant contractum societatis cum ipsis capi-
talistis, hac ratione, ut capitalistae conferant capitale,
operarii operam et laborem, omnes autem, non iamin
eodem prorsus gradu seu mensura sed secundum aequa-

