Primum limitem lex civilis invenit in lege divina,
cui scilicet nequit adversari: «si in aliquo a lege na-
turali discordet, iam non erit lex, sed legis corrup-
tio (1). » Et sane si ab ea discordaret et nihilominus
lex esse non desineret, hoc haberemus, quod lex infe-
rior praevaleret contra legem altiorem. Idem evidenter
etiam colligitur ex eo, quod vidimus in thesi praece—
dente, nimirum legem civilem, quae talis revera sit,
derivari a lege naturali vel per modum conclusionis
vel per modum determinationis, seu esse vel declarato-
riam vel determinativam legis naturalis.

Alterum limitem lex civilis invenit in fine consortii
civilis, cui scilicet debet conducere. Eatenus enim, ut
pariter in thesi praecedente vidimus, praeses civitatis
habet a Deo potestatem seu ius imponendi leges, qua-
tenus habet a Deo officium seu munus adducendi com-
munitatem sibi commissam ad finem, quod munus sine
tali potestate seu iure non potest implere.

Tertium limitem lex civilis invenit in aliis potesta-
tibus, quae ab ipso Deo sint institutae. Quamvis ali-
quid conducat aut etiam necessarium sit ad linem ci-
vilis consortii obtinendum, tamen si pertineat ad ordi-
nem altiorem, si ipsius cura sit 21 Deo directe commissa
alicui alteri potestati (e. g. ecclesiasticae vel domesticae),
iam de illa re non poterit princeps civilis suis legibus
directe disponere (2). Recta e. g. matrimonii ordinatio
confert ad finem consortii civilis. Sed matrimonium,
cum a Christo Domino sit elevatum ad rationem et
dignitatem sacramenti, pertinet ad ordinem altiorem, i.

 

(1) 111 1. 2. q. 63. a. 2.
(2) Vide quae de hac re diximus super* 1106 vol. pag. 1280

