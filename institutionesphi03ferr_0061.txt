„57--

possit alteri subiici. Imo subiectio aliqua est‘homini natu-
ralis, vel supposito naturali modo¹ generationis, ut est sub-
iectio filii ad patrem, vel supposito aliquo pacto, ut est
subiectio uxoris ad virum. Sic ergo, supposita societate
civili, subiectio singularum personarum ad publicam pote-
statem seu principatum politicum, naturalis est, tamquam
consentanea rectae ratio'ni et ad convenientem humanae
naturae conservationem necessaria. Et ideo neque condi-
tioni hominis haec subiectio repugnat, neque etiam in ali-
quam Dei iniuriam redundat: quia licet Princeps politicus
in gradu suo sit rex, legislator et dominus, longe tamen
diverso et inferiori modo, quam Deus. Nam de homine
solum per participationem quamdam tamquam de ministro
Dei haec dicuntur: soli autem Deo per essentiam et prin-
cipaliter conveniunt. » Haec notentur: superior est minister
Dei. Ut dignitati naturae humanae non repugnat subiectio
Deo, sic ne repugnat quidem subiectio ministro Dei. Subie-
ctio‚ quae deprimit hominem, est subiectio alteri homini
qua tali.

h) Dignitati naturae humanae ne illa quidem repu-
gnat subiectio, qua quis absque praevio 5110 consensu tenea-
tur alteri subesse. — Sive enim velit sive nolit, filius tenetur
obligatione parendi parentibus, civis magistratibus politicis,
a quibus protectionem accipit et tutelam. Secus, dicendum
foret, eos quidem qui primi civile consortium inierunt,
adstrictos fuisse, successores autem plerosque exemptos esse
ab obligatione parendi principibus. Etenim ii quidem dederunt
consensum, ex aliis autem plerique non dederunt vel certe
non dederunt liberrimum, qualem rei de qua agitur natura
exigit: agitur scilicet de cessione omnium iurium. Id non negat
Rousseau, qui ait (1): « L'association civile est l'acte du monde

——.

(1) Contr. soc. l. IV. c. 2.

 

