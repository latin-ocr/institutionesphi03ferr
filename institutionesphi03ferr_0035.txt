—31-

indigent homines adiutorio et ministerio aliorum hominum.
Ex his autem tribus coniunctionibus, coniugali, parentali,
herili, consurgit prima communitas hominum, quae imper-
fecta dicitur respectu politiae: est autem in se familia perfecta
ν in ordine ad domesticam seu oeconomicam gubernationem.
Haec autem communitas non est sibi sufficiens, et ideo ex
natura rei necessaria ulterius est in genere humano com-
munitas politica, quae civitatem saltem constituat et ex
pluribus familiis coalescat. Quia 1. nulla familia potest in
se habere omnia ministeria et omnes artes necessarias ad
vitam humanam, et multo minus potest sufficere ad asse·
quendam omnium rerum necessariarum cognitionem. Item
quia 2. si singulae familiae essent inter se divisae, vix
posset pax inter homines conservari, neque iniuriae possent
ordinate propulsari aut vindicari. Et ideo dixit Cicero in
libro de amicitia, nihil principi Deo in rebus humanis esse
gratius, quam homines habere inter se societatem ordina-
tam et perfectam, quae civitas, inquit, dicitur. Haec autem
communitas ulterius augeri potest in regnum vel principa·
tum per societatem plurium civitatum, quae etiam est Valde
conveniens humano generi, saltem ad melius esse, propter
easdem rationes cum proportione applicatas, quamvis neces-
sitas non sit omnino aequalis. n

Societas igitur domestica est maxime naturalis, et ex
ea naturaliter exsurgit unio plurium familiarum seu civi-
tas, et unio etiam plurium civitatum seu regnum vel prin-
cipatuS. Nimirum ex naturali tum indigentia, tum ad se
defendendum impotentia, tum perfectibilitate physica ac
morali, tum loquendi audiendique facultate, tum erga alios
propensione, in quibus et cum quibus homines, secus ac
bruta, nascuntur, et quas nullus homo sibi relictus explere
convenienter potest, potest autem explere in coniunctione
cum aliis, concludendum est primo, naturam (nisi velimus

