„230—

quod vultis, mei arbitrii est, non vestri. Et vos quidem
tamquam subditos quiescere decet, me vero utpote Im-
peratorem quid agendum sit spectare. Huiusmodi re-
sponso dato, tum quidem militibus minime obtempe-
ravit. Paulo post tamen Constantinopolim ingressus
fratrem imperatorem renuntiavit.»

8.⁰) Ex his omnibus colligunt, consensum seu
electionem communitatis esse factum illud, ex quo irn-
mediate pendet determinatio formae specialis et certi
subiecti. Aiunt, talem determinationem non fieri sine
interventu humanae voluntatis: aiunt, fieri ex arbitrio
humano. Ita Bellarminus (1): « Haec potestas in par-
ticulari est quidem a Deo, sed mediante consilio et elec-
tione hominum. » Et Suaresius (2): « Haec potestas ex
natura rei est immediate in communitate: ergo ut inste
incipiat esse in aliqua persona tamquam in supremo
principe, necesse est ut ex consensu communitatis illi
tribuatur.» Et in compendio etiam Salmaticensi (3)
quaestioni huic, an potestas legislativa civilis conveniat
principi immediate a Deo, responsio haec datur: « Ve-
rius dicitur non immediate sed mediante populi consensu
illam eos a Deo recipere. »

9.⁰) Hinc regnum saeculare et principatum ecclesia-
sticum, quem Summus Pontifex in Ecclesia Christi gerit,
simul comparantes, plures assignant differentias, sed

 

(1) De Laicis, l. III. c. 6.
(2) De legib. l. ΙΙΙ. c. 4. num. 2. — Et ibidem paulo superius

dixerat: « Licet haec potestas absolute sit de iure naturae, determi-
natio eius ad certum modum potestatis et regiminis estex arbitrio
hnmano . . . . pendet tota haec res ex humano consilio et arbitrio.»
— In cap. 4. n. 4., air consensum reipublicae posse esse vel exhibi-
tum vel debitum. Quae verba sunt bene notanda.

(3) Tract. ΙΙΙ, de leg. cap. 2.

