—183—

proxime ipsam aeternam felicitatem vitae futurae, vel
ipsam spiritualem et internam felicitatem hominum in
hac vita. Inter alios vero,qui per defectum errant, sunt
illi, qui de fine civitatis disserentes ne unum quidem
verbum habent de fine ultimo, necnon ii, qui scopum
politicae societatis collocant in mera bonorum exter-
norum copia, vel in >mera securitate, vel in aliquo
huiusmodi mere negativo, vel illi rationalistae, qui
cum Kant (1) eumdem reponunt in mutua coarcta-
tione et harmonia libertatis. — Quam bene Tullius
in oratione pro P. Sextio disseruit de fine politicae so-
cietatis: « Quid est igitur propositum his reipublicae
gubernatoribus, quod intueri et quo cursum suum di-
rigere debeant? id quod est praestantissimum maxi-
mumque optabile omnibus sanis et bonis et beatis, cum
dignitate otium (2). Hoc qui volunt omnes optimates,
qui efficiunt summi viri et conservatores civitatis pu-
tantur. Neque enim rerum gerendarum dignitate ho-
mines efferri ita convenit, ut otio non prospiciant: ne-
que ullum amplexari otium quod abhorreat a dignitate.
Huius autem otiosae dignitatis haec fundamenta sunt,
haec membra, quae tuenda principibus et vel capitis pe-
riculo defendenda sunt: religiones, auspicia, potestas
magistratuum, senatus auctoritas, legeS, mos maiorum,

(1) De hac Kantii theoria cf. Liberatore, ius sociale num. 42„
ubi eam theoriam refellit, tum ex parte principiorum, quibus inni-
titur, tum cx parte ipsius propositionis, quae adstruitur, tum ex parte
conclusionum, quae inde derivantur.

(2) Otium hoc loco accipitur pro tranquillitate, pace, securitate.
Eodem sensu idem Cicero, in l. 1. sam. ep. 28„ dixit: a Si antea
auditum erit. otium esse in Syria. ι,

