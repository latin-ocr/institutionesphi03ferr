-454-

suo ordine suprema, quando in eodem et respectu sui
linis ad illam lit ultima resolutio in sua sphaera seu in
tota communitate, quae illi subest: ita ut a tali principe
supremo omnes inferiores magistratus, qui in tali com-
munitate vel in parte eius potestatem habent, pendeant,
ipse vero princeps summus nulli superiori in ordine ad
eumdem finem civilis gubernationis subordinetur. Quia
vero felicitas temporalis et civilis ad spiritualem et ae-
ternam referenda est, ideo fieri potest, ut materia ipsa
potestatis civilis aliter dirigenda et gubernanda sit in
ordine ad spirituale bonum, quam sola civilis ratio
postulare videatur. Et tunc quamvis temporalis prin-
ceps eiusque potestas in suis actibus directe non pen-
deat ab alia potestate eiusdem ordinis, et quae eumdem
finem tantum respiciat, nihilominus fieri potest, ut ne-
cesse sit, ipsum dirigi, adiuvari vel corrigi in sua mate-
ria superiori potestate gubernante homines in ordine ad
excellentiorem finem et aeternum: et tunc illa depen-
dentia vocatur indirecta7 quia illa superior potestas non
circa temporalia per se aut propter se, sed quasi indi-
recte et propter aliud interdum versatur. ))

ΙΙ. Bellarminus (1) rem explicat, hac adducta simili-
tudine: « Ut se habent in homine spiritus et caro, ita
se habent in Ecclesia duae illae potestates. Nam caro et
spiritus sunt quasi duae Respublicae, quae et separa-
tae et coniunctae inveniri possunt. Habet caro sensum
et appetitum, quibus respondent actus et obiecta propor-
tionata, et quorum omnium finis immediatus est sani-
tas et bona constitutio corporis: habet spiritus intellec-
tum et voluntatem, et actus atque obiecta proportio-
nata, et pro fine animae sanitatem et perfectionem:

 

(1) De Rom. Pont. l. V. c. 6.

„· -ἵὲἒ

