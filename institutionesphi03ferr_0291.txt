*287—

applicetur hominibus, qui secundum eam regulari debent.
Talis autem applicatio fit per hoc, quod in notitiam
eorum deducitur ex ipsa promulgatione. Unde promul·
gatio ipsa necessaria est ad hoc, quod lex habeat suam
virtutem. »

Quaeres autem, quandonam promulgatio censeri
debeat sufficienter facta. —— Respondet Tarquini (Ι),
« promulgationem legis rite esse factam, si eiusmodi
sit ut legis notitia diffundi ad omnes moraliter possit.
Quae enim talis est, vere sufficiens habenda est: prae-
sertim cum ex parte legislatoris vera sit impossibilitas
eam physice singulis faciendi (2), ex parte autem sub—
ditorum vera incumbat obligatio leges cognoscendi (3 ). »
Et haec de promulgatione, de qua plura aliis locis dixi-
mus, sufficiant (4).

ΙΙ. Porro relate ad leges civiles hoc potest dubium
occurrere: utrum, ut eae suam habeant virtutem suos-
que producant effectus, necessaria sit etiam acceptatio
populi, quae post promulgationem sequitur. — Respon-
demus autem illiusmodi acceptationem non esse de ra-
tione legis, nec formaliter convenire alicui legi, immo
quodammodo cum illius ratione pugnare.

(Ι) Iur. eccl. publ. institut. lib. 1. cap. 1. met. 1.

(2) Cf. cap. 1. de postul. praelat.

(3) Cf. cap. 3. de Regulis luris iu 65· —- X'ide ctiam vol. 1.
pag. 409.

(4) Plura de promulgatione vide apud cit. auctores. — In quo
promulgatio et divulgatio tlitl'eranr, vide super. vol. 1. pag. 245.
adnot. 3. —- Esse scriptam estne de ratione legis? Scriptura mate-
rialis et externa nou est tle ratione legis. l)e lege autem humana
dicendum est, regulariter et generatim uon lieri siue scriptura, quia
revera ita expedit, ut leges sint conspfcuae et uon facile mutabiles-
Cf. Suarcz l. cit. num. 8 et 9.

