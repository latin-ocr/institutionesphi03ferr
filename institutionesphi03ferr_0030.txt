—26-

constituens aequitatem inter plures. » Vult nempe natura
hominem ad convenientem suarum facultatum evolutionem
atque congruam tum corporis tum animi perfectionem per·
venire per scientias artes virtutumque exercitium. Atqui homo
solitarius id assequi nequit, potest autem obtinere iunctus et
consociatus cuni aliis. Ergo natura hominem ad mutuam
habendam cum aliis hominibus communicationem ordinat.
Y. Arguimus quinto ex facultate loquendi et au-
diendi(1). —- « Donum loquendi et audiendi, id est, per·
cipiendi distincte verba, quorsum homini collatum est, si
debeat solitarius vivere? >› Et sane ad quid natura hominem
ordinet, recte dignoscitur ex facultatibus, quibus hominem
donat. Fieri enim nequit, ut hominem non ordinet ad illud,
ad quod facultates, quibus eum instruit, essentialem ordinem
habent. Atqui homini prae ceteris animalibus donat fa-
cultates loquendi et audiendi, et liae facultates essentialem
habent ordinem ad vitam socialem. Ergo natura hominem
prae ceteris animalibus ordinat ad vitam socialem. Con-
clusio eSt clara, nisi dicere velis naturam temere et frustra
operari, hominemque esse tumultuarium et incogitatum

opus (2).

 

(Ι) Recte arguit Tongiorgi‚ Eth. num. 432. 4., non solum ex
facultate loquendi, quae est essentialiter socialis, sed ex ipso hominis
adspectu. « Vultus et oculi vere animi imaginem exhibent, nullaque
est intima affectio, vnullus occultus motus, qui vultu et oculis atque
adeo variis membrorum motibus non significetur, ita ut omnes per-
spicere possint, quem affectum alter animo conceperit, qua cupiditate
agitetur, quid cogitet, quid velit. Hic autem mutus sermo luculen-
tissimo indicio est, hominem ad mutuam cum aliis hominibus commu-
nicationem natum factumque esse atque ab ipsa natura ad id institui. »

(2) « Scias non esse hominem tumultuarium et incogitatum opus. »
Seneca de benef. l. VI. c. 23. Et ibidem paulo superius: « chitavit
nos ante natura quam fecit, nec tam leve opus sumus, ut illi pote—
rimus excidere. »

