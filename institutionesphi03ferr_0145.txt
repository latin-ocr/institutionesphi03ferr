offendat ius naturale et prolis aequalitatem. Aequum
enim non videtur illis, ut ceteris filiis unus praeferatur,
quia pater aequaliter omnium filiorum pater est, ac
proinde aequalem erga omnes debet affectum ostendere,
paresque eis haereditatis partes tribuere. Experientia ta-
men ostendit, aequalem divisionem bonorum potius in
perniciem reipublicae converti. Quia fundis tam crebra
divisione concisis, agricultura paulatim languescat ne-
cesse est. Plures quidem habentur, qui fundos possi-
dent, sed cum isti, saepe in partes divisi, de die in
diem brevioribus limitibus definiantur, vix possessoribus
utiles esse possunt, vixque potest societas civilis tributa
talibus fundis imposita augere. Experientia teste, lex
aequalis divisionis haereditatum populationis augmento
officit, quia parentes haereditatem inter numerosam pro-
lem dividere nolunt. Proles divitum, spe haereditatis
paternae a qua excludi non possunt, otio facile indul-
gent et saepe haereditatem dissipant antequam eam adie-
rint. Vincula etiam inter membra eiusdem familiae fa-
cilius solvuntur, cum maximo damno societatis civilis,
quae ex hac familiarum unione maximam vim et sta-
bilitatem haurit3 quia coniunctio familiarum, quae pro-
prietates stabiles possident, amorem patriae gignit et
nutrit. Quod autem familiarum conservationem promo-
vet, non potest dici iuribus familiae oppositum.»

Non desunt tamen graves auctores, qui in aliam
abeunt sententiam. Hi urgent argumentum ex eo de-
ductum, quod primogenitus aequali vinculo cum patre
adstringitur, ae ceteri filii. Contendunt insuper, ex aequali
bonorum inter filios partitione non oriri damna in rem·
publicam: oriri vero ex opposito agendi modo. Illa
autem divina pro ludaico populo dispositio non ideo fuit

