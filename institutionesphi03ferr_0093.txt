„a

-89-⁴

vortium. perfectum est abruptio vinculi ipsius maritalis,
ita ut potestas fiat coniugibus transeundi ad alias nu—
ptias.

Divortium imperfectum potest quandoque esse licitum,
quando nimirum iusta adsit ac vere rationabilis causa.
« Evenire ex. gr. potest, ita Liber-atonem), ut mutuus
amor non modo defervescat, sed in odium convertatur,
ita ut tranquillitas vitae et pacifica domus gubernatio
haberi amplius nequeat. Tunc certe ratio persuadet, ut
coniuges ad tempus saltem separentur, donec mutuus
amor redintegretur. Pariter si coniugum alteruter fidem
matrimonii violet, aut perversa fuga socium deserat, vel
graviter divexet; ius alteri erit a nocente discedere, ad
se iniusta'oppressione liberandum, aut alterius scelus
tali separatione puniendum. Id tamen quoad cohabita-
tionem tantum intelligendum est: hoc enim sufficit ad
malum illud avertendum, nec aliud revera probant ar—
gumenta, quae a defensoribus divortii afferuntur. »

De divortio igitur perfecto inquirendum est, utrum
in potestate coniugum sit, vinculum ipsum maritale, se-
mel iam libero consensu adstrictum, proprio arbitrio seu
consensu abrumpere. Cui quaestioni negative responde-
mus: ratio enim bene consulta videt, naturalem legem
coniugibus nequaquam concedere illiusmodi potestatem,
sed e contrario quaemadmodum unitatem ita etiam in-
trinsecam indissolubilitatem in coniugio praescribere (2).

 

(1) Ius nat. part. 2. num. 13.

(2) Nec putes, hanc esse parvi momenti quaestionem, parumque
referre, utrum matrimonium sit extrinsece tantum an vero etiam
sit intrinsece solubile: quocumque enim modo res se habeat, manet
semper solubile. — Etenim maguum inter duo illa intercedit discri—
men. Si coniugium vere est intrinsece solubile, subiicitur voluntati

