„157-

At secundo quaeri ulterius potest: undenam fit, quod
hae familiae, hoc numero, hoc in loco, hac ratione et
forma, sub istis legibus, vivant mutuis inter se relatio-
nibus devinctae in unum politicum corpus? Haec est
quaestio de origine societatis civilis in particulari et in
concreto. Id sane non est immediate a natura, sed est
izizniediate ab aliquo facto concreto, qnod familias stabilibus
inter se relationibus devinciat. Et vel hac tantum respon—
sione, ad philosophum quod spectat, quaestio de ori-
gine civitatis in particulari iam censeri potest convenien-
ter soluta. Quodnam enim fuerit in specie hoc factum
pro singulis civitatibus, id historici debent inquirere et
determinare. Philosophus potest generali quodam modo
assignare praecipua facta, quae originem societati ci-
vili in concreto dare possunt. Quod nos in altera huius
theseos parte statim praestabimus,

ΙΙ. Multiplex et varium est factum, ex quo societas
civilis in particulari potest originem ducere. Civitas oriri
potest —ex libero plurium familiarum non cognatarum
in eumdem locum nondum ab ulla familia occupatum
convenientium consensu — vel ex adventu extraneorum
in territorium iam ab aliqua familia occupatum — vel
ex alicuius hominis potestate, qui independentes a se
familias suo dominatui subigat — vel ex aliis similibus
factis,

Ut exemplo aliquo rem illustremus, en paucis origo
historica inclitae reipublicae Venetae. Multi Aquileiae,
Paduae, aliorumque locorum incolae, ut effugerent va-
stationem barbarorum, illorumque praesertim, quorum
dux Attila, se se contulerunt in parvas illas insulas la-
cuum seu stagnorum, quae hodie Veneta nuncupantur.
Nonnullos ibi piscatores invenerunt, qui vitam rusticis
in casis degebant. lis se se adiunxerunt, ct sic initium

