De hac Hobbesii theoria, quam summatim exposuimus,
haec pauca (quae enim iu duabus praecedentibus thesibus
diximus, iam eam satis refellunt) animadvertimus.

1. Falsum est naturam hominis esse omnino pra-
vam et simpliciter corruptam. *— Est enim ad socialem
vitam propensa: est ad amorem, misericordiam, aliasque
virtutes disposita. Utinam sequi naturae ductum vellemus!
Morales namque virtutes, ut alio loco (Ι) diximus, sunt
in nobis a natura, si non secundum perfectionem, certe
secundum aptitudinem et inchoationem. Natura scilicet, seu
melius Deus naturae auctor dedit nobis igniculos atque in—
didit semina diversarum virtutum (2). Nos recto usu me-
diorum, quae copiose natura suppeditat, debemus eos fovere
igniculOS, ut in flammam erumpant, ea excolere semina,
ut in plantam adolescant: erimus tunc boni ac virtutibus
praestantes, idque nostrae merito industriae nostrique laboris.
At contra si rectum illum mediorum usum neglexerimus,
ii restinguentur igniculi, ea semina morientur: erimus tunc
pravi et vitiosi, non tamen natura, sed nostra culpa nostraque
malitia.

2. Quid de passionibus sentiendum sit, utrum bonae
sint an malae, diximus alio loco (ς). Animi motus seu pas-
siones, si secundum se considerentur, physice quidem bonae
sunt, ethice vero nec bonae nec malae: suut autem moraliter
bonae vel malae, si spectentur secundnm quod sublaceat im-
perio rationis et voluntatis. — Non passiones, sed passiones
indomitae et effraenes sunt necessaria causa exitii: eo pacto,
quo non equi, sed equi indomiti et effraenes sunt necessaria

 

(1) Cf. super. vol. Ι. thes. LVI. schol.

(2) Cf. super. vol. ΙΙ. thes. IX. pag. 113. — Cartesius ipse, in
iudicio, quod de Hobbesii operibus protulit in suis epistolis, de hoc
inter alia eum reprehendit, quod hominem supponat naturaliter malam.

(3) Cf. super. vol. Ι. cap. VI„ praesertim thes. LV.

