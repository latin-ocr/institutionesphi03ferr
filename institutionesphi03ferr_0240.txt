-236—

autem, ait idem Suarez (1), reges dicantur ministri Dei,
satis est, quod ab illo habeant potestatem, licet me-
diante populo. ›>

d) Curnam veteres non admittebant, progenitorem,
e. g. Adamum, ex vi solius iuris naturae esse etiam
regem suae posteritatis? — Responsio ex hisce Suaresii
verbis (2) colligi potest: « Ex vi solius creationis et
originis naturalis solum colligi potest, habuisse Adamum
potestatem oeconomicam, non politicam. Habuit enim
potestatem in uxorem, et postea patriam potestatem in
filios quamdiu emancipati non fuerunt: potuit etiam
decursu temporis habere famulos, et completam fami-
liam, et in ea plenam potestatem, quae oeconomica ap·
pellatur. Postquam autem coeperunt familiae multipli-
cari et separari, singuli homines, qui erant capita fami-
liarum, habebant eamdem potestatem circa suam fami-
liam. Potestas autem politica non coepit, donec plures
familiae in unam communitatem perfectam congregari
coeperunt. Unde sicut illa communitas non coepit per
creationem Adae, nec per solam voluntatem eius, sed
omnium qui in illa convenerunt3 ita non possumus
cum fundamento dicere, Adamum ex natura rei habuisse
primatum politicum in illa communitate. Ex nullis enim
principiis naturalibus id colligi potest, quia ex vi solius
iuris naturae non est debitum progenitori ut etiam sit
tex suae posteritatis. » Et alio loco (3): « In familia

 

(τ) Loc. nup. cit. -— Vide de leg. 1. ΙΙΙ. cap. 4. num. 6.

(2) Dc leg, l. 111. c. 2. n. 3. ⁶- Politica potestas differt a pa-
terna multipliciter: praecipue ob independentiam quam in suo orss
dine habet, ob iura quibus pollet, ob finem in quem datur ac ten-
dit etc.

(3) Des. fid. l. HI. c. 2,

