—376—

ne iura remaneant *semper incerta, et sic iurgiis ac li-
tibus ansa detur.

Haec autern aliaque eiusmodi (quod cst rite con-
siderandum) non iarn sunt actus proprietatis aut corn-
proprietatis‚ quam rex politicus habeat in privata civium
dominia, sed sunt exercitium iuris politici, quod natura
regi dat‚- simulque officii, quod eidem imponit, curandi
totis viribus, ut omnia in communitate recte et pacifice
peragantur, sicque ordo et prosperitas stabiliantur‚con-
serventur ac magis magisque florescant. Exinde vero
nil profecto sequitur in favorem sententiae Socialista-
rum attribuentium principi civili plenam in privata
civium dominia potestatem.

208. SCHOLtoN. Dominium, quod natura etiam pri—
vatis in res proprias concedit, complectitur quoque ius
testandi. Hac de re iarn alio loco (1) disputavimus
contra Communistas, qui ius illud reficiunt, et Socia-
listas ,qui ex sola legis civilis dispositione illud derivant.

Quare hoc etiam ius princeps civilis debet maxime
revereri, id curando, ut voluntas ultima testatoris sancte
impleatur. Quaedam porro sunt, quae, hac etiam in re,
intuitu semper boni communis supremae auctoritatis
subiecto competunt. Sic potest determinare conditiones ,
seu legales formas a civibus implendas, ut testamenta
recte aut etiam valide fiant. Item potest determinare,
quae et quantarbonorum pars sit a parentibus ex
praescripto relinquenda filiis in haereditatem.

Hoc etiam addam. Homines senserunt ius atque
officium ab ipsa ortum natura, quasdam e rebus suis
Deo in religionis officia dicandi. Qui has res expilet‚

(1) Cf. vol. ΙΙ. thes. XXX„ in qua de iure testandi diximus.

