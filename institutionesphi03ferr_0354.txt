—350—

aliarumve Ipsius perfectionum. Eamdem laedunt indi-
recte actus illi, qui sunt violationes divinae legis: etenim
supremum Dei dominium atquc infinita Ipsius attributa
sicut practice recognoscit illc, qui divinam legem ob-
servat, ita practice negat ille, qui eamdem violat. Restat
igitur, posse :ic debere in societate civili prohiberi actus
illos externos, qui supremum Dei dominium aliasve
Dei perfectiones expresse negant, aut apertae sunt vio-
lationes eorum funda‘meiitalium officiorum, quae lex
naturalis omnibus evidenter imponit, sive officia illa
in agendo consistant sive in credendo. Neque enim tan-
tummodo ligamur officio ponendi vel omittendi aliquas
actiones, sed officio etiam adstringimur adhaerendi certis
veritatibus, e. g. Deum esse providum, remunerato-
rem, dari *aliam vitam post hanc mortalem etc.

Agitur, ut clare patet, de actibus externis prohibendiS,
de actione externa cohibenda. Nemo autem negabit,
publicam auctoritatem ius habere dirigendi externas
civium actiones, easque si opus sit coercendi in ordine
ad bonum commune, ne scilicet publica supremo ci-
vitatis principi Deo iniuria inferatur. Quae animadversio
valet etiam pro sequentibus thesibuS, et ob oculos ha-
benda est ad solvendas difficultates,

199. SCHOLION. Liquet ex dictis, quid dicendum sit
α) de libertate imprimendi praelo ac divulgandi proprias
cogitationes aut opiniones. Non ea concedi sic potest,
ut ab impiorum impugnationibus ne divina quidem
maiestas sit in tuto, ne salva quidem sint praecipua
officia, quae lex naturalis imponit, et quorum comple-
xus dicitur religio naturalis (Ι). Talis concessio primo

 

(1) Vide super. vol. Π. pag. 211.

