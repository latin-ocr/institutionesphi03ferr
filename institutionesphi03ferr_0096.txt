....)2—..

quaeque sponte enascitur ex arcta illa communicatione,
quam alter sui ipsius facit alteri, id opponitur conve-
nienti statui ac perfectioni coniugii. Atqui talis reapse
est intrinseca matrimonii solubilitas: sola enim cogitatio
vel suspicio hypothesis obventurae (obvenire autem
posset etiam per se i. e. absque vitio et culpa alterius
coniugis) de rescissione vinculi maritalis mutuum illum
amorem vel omnino extingueret vel certe valde debili-
taret. Ergo intrinseca matrimonii solubilitas aperte op-
ponitur convenienti statui et perfectioni matrimonii: ac
proinde non admittitur ab illa naturali lege, quae vult
coniugium bene convenienterque esse (Ι).

la) insuper, ut contractus maritalis bene ac con-
venienter se habeat, oportet ut sit (quemadmodum in
superiore thesi iam diximus) ex parte utraque, tum
viri tum mulieriS, aequalis. Atqui, posito matrimonio
solubili, iam praedicta illa aequalitas in contractu mari-
tali non haberetur. Nam primo, mulier non posset vi-
rum dimittere: quia mulier naturaliter est subiecta viro
tamquam gubernatori. « Non est autem, ait S. Tho-
mas (2), in potestate eius, qui alteri subiicitur, ut ab
eius regimine discedat. Contra naturalem igitur ordi-
nem esset, si mulier virum deserere posset.» Ergo
tantummodo vir posset deserere mulierem. Sed tunc,
pergit idem s. Doctor, ‹< non esset aequa societas viri
ad mulierem, sed servitus quaedam ex parte mulieris.»
Praeterea secundo, post divortium conditio mulieris non
foret eadem ac conditio viri. Hic enim inveniret facile,

 

(1) Huc facit illud s. Thomae‚ contr. gent. 1. III. c. 123. : a Ami-
citia quanto maior est, tanto debet esse firmior et diuturnior. Inter

‘virum autem et uxorem maxima amicitia esse videtur.»
(2) Loc. nup. cit.

