· qui ob accidentalem hunc effectum, vellet potestati civili

eripere ius gladii aut eius exercitium reddere nullum. Tunc
enim multo frequentiores essent caedes innocentium
'virorumz eaeque per sa ex illius iuris defectu exori-
rentur. Qixi, per se: orirentur enim ex defectu fraeni,
quo nefarii homines unice retineri possunt ab aliorum
civium vita inique impetenda. Non ageretur iam de uno
vel altero innocente viro, cuius vita sententiae iudicum
fallibilium subiacet: sed de tot ageretur honestis probis-
que civibus, quorum vita a gladio hominum scele-
storum non esset satis tuta ac protecta.

VH. Huius lethalis poenae irrogatio mores cor-
rumpit. Londini ac Parisiis videre olim erat plebem,
quae per totam noctem circa patibulum in medio plateae
erectum debacchabatur, mane vero miseras humanae
iustitiae victimas efferatis plausibus excipiebat.

Responsio. Adspicere tantummodo culpam, potest ac
solet bonis moribus nocere: facile enim est, prava
exempla imitari. At spectare culpam simul cum debita
poena coniunctam7 prodest bonis moribus. « Quando,
ait s. Thomas (1), simul cum culpa innotescit et poena,
vel mortis vel quaecumque alia, quam homo horret,
ex hoc ipso voluntas eius a peccando abstrahitur: quia
plus terret poena, quam alliciat exemplum culpae. »
Quare ferale supplicium, per sc loquendo, salubrem in
adstantium animis gignit effectum, deterrendi a crimine:
non corrumpit mores, sed e contrario corrigit. Hanc
morum emendationem in omnibus producit, iis tan-
tummodo exceptis, qui sunt penitus depravati. Hos
quidem ipsos feralis supplicii adspectus non pervertit:

 

(1) 111 2. 2. q. ros. a. 3. ad 3.''·

