genus fuit subiectum, tot tantaeque fuerunt, ut nullae societates
constanter et universaliter perdurarint, exceptis his duabus,
domestica nimirum et civili. b) Contigit frequenter, ut so-
cietas aliqua civilis dissolveretur, et ad anarchiam delapsa
interiret: quamprimum autem eadem, sub alia licet forma,
revixit, vel certe eius membra novum civile consortium
instituerunt, aut se se alteri civili societati adiunxere. c) Quo
magis familiae secundum humanae naturae dignitatem et
naturalem legem vixerunt, eo perfectior fuit societas civiliS,
quam efformarunt.

Il. Arguimus secundo a priori, ex eo, quod societas
domestica sit maxime quidem necessaria, non tamen ex se
sola sufficiens ad consecutionem naturalis illius ordinis,
prosperitatis et pacis, quam natura inter homines vult. Ea
nimirum argumenta, quae in praecedente thesi attulimus,
probant naturalem necessitatem inprimis domesticae, tum
vero etiam civilis societatis

Audiatur Suaresius (Ι) α Duplex est communitas ho—
minum, imperfecta seu familiaris, et perfecta seu politica.
Inter quas prior est maxime naturalis et quasi fundamen-
talis, quae inchoatur ex societate maris et feminae (societas
coniugalis), sine qua non posset genus humanum propagari 2
aut conservari, qua ratione scriptum est, mm est bonum
hominem esse solnm. Ex coniunctione hac proxime sequitur
societas filiorum cum parentibus (societas parentalis), quia
prior coniunctio ad filiorum educationem ordinatur: filii
autem in principio et per multum tempus aetatis indigent
ooniunctione et societate parentum, quia alias nec vivere,
nec convenienter educari, nec recte instrui possent. His
autem statim accedit coniunctio aliqua servitutis, seu fa-
mulatus et dominii (societas herilis) quia moraliter loquendo

 

(1) De leg. 1. 111, c. 1, n. 3.

